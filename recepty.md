# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky.
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Shakshuka

### Suroviny
* 2 lžíce podmáslí nebo oleje
* 4 vejce
* 1 konzerva loupaných rajčat (v sezóně 400 g čerstvých rajčat)
* 1 konzerva fazolí v rajčatové nebo chilli omáčce
* 2 stroužky česneku
* 1 lžička římského kmínu
* 1 lžička sladké nebo uzené papriky
* 1 lžička chilli (nemusí být)
* čerstvá petrželka nebo koriandr
* sůl
* pepř

### Postup přípravy
1. V pánvi na podmáslí či oleji nechte zesklovatět cibuli nakrájenou na malé kostičky.
2. Přidejte drcený česnek a nechte rozvonět.
3. Přisypte koření a pár vteřin za stálého míchání opečte.
4. Přidejte rajčata a fazole, osolte a opepřete.  
5. Duste pod pokličkou na mírném plameni za občasného promíchání cca 15-20 minut.
6. Nakonec ve směsi vytvořte důlky a rozklepněte do nich vejce.
7. Za mírné teploty nechte bez míchání směs probublávat, dokud bílek neztuhne, ale žloutek zůstane krásně tekutý.
8. V případě, že máte raději vejce kompletně provařená, pánev zakryjte pokličkou a směs nechte dusit, dokud vejce neztuhnou.
9. Na stůl podávejte v pánvi, aby si každý mohl nabrat, posypané nasekanou čerstvou petrželkou nebo koriandrem.

PS: Kdo se nevyhýbá mléčným výrobkům, může do směsi spolu s vejci přidat i trošku nahrubo rozdrobené fety.

_Autor: Internet s menší úpravou od Tereza Káčerková_

---

## Hovězí tokáň

### Suroviny
* 1 kg hovězího krku 
* 4 stroužky česneku 
* 2 střední cibule 
* 2 lžíce sádla 
* 2 lžíce rajčatového protlaku 
* 1 lžička soli 
* 1 lžička mletého pepře 
* 2 lžíce hladké mouky 
* 400 ml suchého bílého vína 
* 1,5 l hovězího vývaru


### Postup přípravy
1. Maso nakrájej na nudličky.
2. V hrnci na střední teplotu rozpal sádlo, vlož nakrájenou cibuli a 15-20 minut restuj do zlatohnědé barvy.
3. Zvyš teplotu, přidej maso, restuj do zlatohnědé barvy.
4. Přidej protlak a minutu míchej.
5. Sniž teplotu, přidej lisovaný česnek, osol, opepři, zapraš moukou a minutu za stálého míchání restuj.
6. Přilij víno a za stálého míchání nech vyvařit.
7. Zalij vývarem, aby maso převyšoval o 1 cm.
8. Přiveď k varu, sniž teplotu na minimum, přiklop pokličkou a nech dusit 15 minut.
9. Zamíchej, přidej vývar aby bylo maso do poloviny ponořené.
10. Opakuj, než je maso měkké. Dochuť solí.

_Autor: Kateřina Bajerová_

---

## Tvarohový koláč s jahodovou omáčkou

### Suroviny

#### Na těsto:
* 200 g hladké mouky
* 100 g másla
* 80 g moučkového cukru
* 1 vejce
* 1 špetka soli

#### Na náplň:
* 500 g měkkého tvarohu
* 100 g krupicového cukru
* 2 vanilkové pudinky
* 2 vejce
* 1 citronová kůra
* 2 lžíce mléka

#### Na jahodovou omáčku:
* 250 g jahod
* 100 g cukru
* 1 lžíce citronové šťávy
* 1 lžička škrobu

### Postup přípravy

#### Těsto:
1. Mouku smícháme se solí a cukrem.  
2. Přidáme studené máslo nakrájené na kostky a rozdrobíme ho s moukou na hrubou směs.  
3. Vmíchame vejce a vypracujeme hladké těsto.  
4. Těsto zabalíme do fólie a necháme v lednici odpočinout asi 30 minut.

#### Náplň:
1. Tvaroh smícháme s cukrem, vanilkovým pudinkem, vejci, citronovou kůrou a mlékem.  
2. Vypracujeme hladkou tvarohovou hmotu.

#### Jahodová omáčka:
1. Jahody omyjeme, odstopkujeme a rozmixujeme na pyré.  
2. Pyré smícháme s cukrem, citronovou šťávou a škrobem.  
3. Za stálého míchání zahřejeme do varu a vaříme asi 2 minuty, dokud omáčka nezhoustne.

### Sestavení koláče:
1. Troubu předehřejeme na 180 °C.  
2. Těsto rozválíme na tenký plát a vložíme do vymazané a vysypané koláčové formy.  
3. Na těsto nalijeme tvarohovou hmotu a uhladíme.  
4. Koláč pečeme asi 45 minut dozlatova.
5. Po upečení necháme koláč vychladnout a poté ho polijeme jahodovou omáčkou.

Přeji dobrou chuť.

_Autor: Anna Balitska_

---

## Poctivá rajská omáčka s masovými koulemi

### Suroviny
* mleté maso
* vejce 1 ks
* strouhanka 2 lžíce
* čerstvě namletý pepř
* sůl 1/2 lžičky
### Omáčka
* máslo (nebo ghí) 60 g
* hladká mouka (nebo hraška pro bezlepkovou verzi) 50 g
* cibule 1 ks
* loupaná rajčata (stačí konzerva) 400 g
* vývar (hovězí či drůbeží) 800 ml
* mletá skořice 1/2 lžičky
* bobkový list 1 ks
* nové koření 5 kuliček
*  sušený tymián 1/2 lžičky
*  rajský protlak 140 g
*  ocet (na dochucení)
*  cukr (na dochucení)
*  pepř celý 5 kuliček

### Postup přípravy
1. Masové koule: Všechny ingredience kromě strouhanky/kukuřičné krupice vložte do mísy a pečlivě promíchejte.
2. Pokud jdou ze směsi tvořit koule, které se nerozpatlávají a drží tvar, můžete rovnou tvarovat koule o velikosti ping-pongového míčku. Pokud je směs příliš řídká, přidejte strouhanku/kukuřičnou krupici.
3. Masové koule vyskládejte na tác a připravte omáčku.
4. Omáčka: Cibuli nasekejte najemno. V hrnci rozpusťte máslo, přihoďte cibuli a restujte dozlatova.
5. Snižte plamen a cibuli zasypejte moukou (hraškou) a asi minutu opékejte. Přidejte rajčata, promíchejte a směs zalijte vývarem.
6. Přidejte bobkový list, pepř, nové koření, tymián a skořici, osolte a přiveďte k varu.
7. Pak do omáčky přidejte připravené masové koule, zlehka promíchejte, přikryjte pokličkou, snižte plamen a duste 45 minut.
8. Po stanoveném čase vyjměte maso z hrnce. Zbylou omáčku přes síto přeceďte a na plamen už nevracejte. Přidejte do ní rajský protlak a drátěnou metličkou promíchejte. Dochuťte octem a cukrem – obvykle stačí 1 lžíce octa a 3 lžičky cukru, ale každý se řídí vlastní chutí.
9. Masové koule vraťte do omáčky, aby dále nechladly. Podávejte s těstovinami, rýží nebo houskovým knedlíkem.

_Autor: Gabriela Bémová_

---

## Čokoládovo-banánový chlebíček s tahini pastou

### Suroviny
* 2 přezrálé banány  
* 60 ml klasického olivového oleje  
* 60 ml tahini  
* 1 vejce v pokojové teplotě  
* 100 g cukru krystal  
* 60 g hladké pšeničné mouky  
* 25 g kakaa  
* 2 g soli  
* 2 g sody  
* 100 g hořké čokolády (pecky nebo nakrájené na malé kousky)
* sezamová semínka na posypání

### Postup přípravy
1. Troubu předehřej na 170 stupňů (horkovzduch na 150 stupňů).
2. Formu (moje byla 30 x 12 cm) vylož pečícím papírem.
3. V míse rozmačkej banány a přimíchej olej s tahini pastou. Poté do směsi přidej vejce s cukrem a opět promíchej.
4. Ve vedlejší míse promíchej mouku, kakao, sodu a sůl.
5. Suchou směs postupně přidávej do mokré směsi. Jakmile je směs propojená, přidej kousky čokolády.
6. Hotové těsto přendej do formy a vrch posypej sezamovými semínky.
7. Peč 45 až 50 minut. Je nutné ale průběžně kontrolovat. Vrch je možné přikrýt alobalem či pečícím papírem, aby se nespálila semínka.
8. Upečený chlebíček vyndej ještě teplý z formy a nech vychladnout do druhého dne. Krájej druhý den.

_Autor: Šárka Kozmanová_

---


## Tradiční korejské kuře v pálivé omáčce
**POZOR! Extrémně palívé!**

### Suroviny
* 1 kg celých kuřecích stehen
* 1/4 hrnku sojové omáčky
* 1/4 hrnku česneku
* 1/4 hrnku korejské chilli pasty Gochujang
* 1/4 hrnku korejských chilli vloček Gochugaru
* 1 lžíce cukru
* 2 hrnky cibule
* 600 g brambor
* 2 stonky jarní cibulky
* 500 ml vody
* volitelné: 2 zelené chilli papričky

### Postup
* Připravte si středně velký hrnec.
* Kuřecí stehna naporcujte na spodní a vrchní část. Vložte do hrnce.
* Oloupejte česnek, nakrájejte/prolisujte a vložte do hrnce.
* Přidejte do hrnce nahrubo nakrájenou cibuli.
* K surovinám v hrnci vsypte lžíci cukru.
* **Důležitý krok - dávkování chilli vloček a chilli pasty**: Jednou jsem připravila recept s dávkou chilli uvedené v surovinách a myslela jsem, že se mi to jídlo propálí tělem skrz naskrz :D Osobně volím poměr 1/4 hrnku chilli pasty a chilli vloček podle voka, ale maximálně tak 1/8 hrnku, tedy půlku dávky z rozpisu. A i tak je to dost pálivé. Vámi zvolenou nesrmtelnou dávku chilli přidejte do hrnce.
*  Přilejte 500 ml vody.
* Hrnec postavte na sporák a vařte na středně vysokém stupni 20 minut od doby, kdy tekutiny začaly vřít.
* V mezičase oloupejte a opláchněte brambory, a nakrájejte na poměrně velké kostky (klidně i 5 cm/strana). Později se budou vařit minimálně 20 minut se zbytkem, tak ať se Vám nerozvaří. Dejte stranou.
* Pokud jste zvolili verzi, kdy chcete zabít sebe, Vaše přátelé a rodinu a hlavně záchod, tak nakrájejte zelené chilli papričky na kusy dle Vašich preferencí. Dejte bokem.
* Jarní cibulku nakrájejte na drobná kolečka. Odložte bokem.
* Poté, co se směs v hrnci vaří 20 minut, přidejte brambory a zelené chilli. Nechte vařit dalších 20 minut pod poklicí.
* Je vhodné občas zkontrolovat stav tekutin a promíchat. A také upravit teplotu sporáku, pokud tekutina opouští prostor hrnce skrz škvýru mezi poklicí a hrncem.
* Po 20 minutách poklici oddělejte a nechte ještě pár minut (chápejte, 3 - 5 ) povařit, aby se omáčka ještě trochu zredukovala.
* A máte hotovo, oddělejte ze sporáku, posypte jarní cibulkou a podávejte s rýží.

_Autorka: Lucie Pohl Sladká, originální recept zde: https://www.maangchi.com/recipe/traditional-dakbokkeumtang_

-----------------

## Čočkový dhal

### Suroviny
* 200g červené čočky
* 1 stroužek česneku
* kousek zázvoru
* 1 červená chilli paprička (nemusí být)
* 1 lžíce kokosového oleje
* 1 lžička kurkumy
* 1 lžička sušeného koriandru
* 1 lžička kari koření
* 1 lžička římského kmínu
* 1 lžička koření garam masala
* 2 lžíce rajčatového protlaku
* 500ml zeleninového vývaru
* 200ml kokosového mléka
* sůl
* čerstvě mletý kampotský pepř
* lístky koriandru na ozdobu

### Postup přípravy
1. Čočku dejte do misky a promyjte ve studené vodě alespoň třikrát.
2. Česnek a zázvor oloupejte. Česnek a chilli papričku nakrájejte nadrobno, zázvor nastrouhejte.
3. V pánvi rozpalte kokosový olej, vložte do něj česnek a nechte ho krátce zpěnit, asi půl minuty, přidejte zázvor a chilli papričku, promíchejte.
4. Hned přidejte veškeré suché koření a za stálého míchání nechte rozvonět, asi 1 minutu.
5. Přidejte rajčatový protlak, zarestujte asi 1 minutu, přilijte zeleninový vývar, přidejte promytou čočku a promíchejte. Přiveďte k varu a pod pokličkou vařte 15 minut.
6. Čočku ochutnejte, jakmile je al dente, přilijte kokosové mléko, promíchejte a vařte dál bez pokličky 10 až 15 minut, dokud nedosáhne kašovité konzistence. Čočka má být mírně rozvařená.
7. Dochuťte solí a pepřem. Odstavte a servírujte na talíře posypané čerstvým posekaným koriandrem s chlebem rotti nebo s rýží.

Recept je na 4 porce.

_Autor: Viola Ježek_

---


## Čľupkaný chlebík 

### Suroviny
* staršie pečivo (chlieb, rožky, pokojne knedľa - nevyhadzuj, čľupkaj!)
* vajíčka podľa množstva pečiva
* 3-4 strúčiky cesnaku
* olej na čľupkanie (vyprážanie)
* 2 štipky soli
* 1 štipka čierneho korenia (pepř)
* 1 štipka červenej papriky (pokojne údenej, dodá výbornú chuť)
* 1 štipka chilli (nemusí být)

### Postup prípravy
1. Pečivo si nakrájame podľa toho, ako máme radi.
2. Do misky s vajíčkami pridáme všetky koreniny, pridáme pretlačený cesnak a dobre premiešame.
3. Na panvici si medzitým rozpálime olej.
4. Pečivo očľupkáme v pripravenom vajíčku, a následne z oboch strán dozlatiska čľupkáme v oleji.
5. Po dočľupkaní (dosmažení) idálne ukladať na utierkový papier, aby sme sa zbavili prebytočného tuku :)

Dobrú chuť!

_Autor: Michaela Králiková_

---

## Salát Coleslaw

### Suroviny
* hlávka červeného zelí
* 1 červená cibule
* 1 mrkev
* 1 jablko
* 1/3 celeru
* citrónová šťáva
* 200 ml vegan majonéza
* 100 ml rostlinné smetany
* sůl
* pepř
* 2 lžíce octa

### Postup přípravy
1. Hlávku bílého zelí nakrouháme na tenké nudličky.
2. Zelí posolíme a vymačkáme z něj tekutinu, kterou v sobě má.
3. Mrkev a celer nakrouháme na nudličky.
4. Cibuli oloupeme a nakrájíme na plátky.
5. Vše, co jsme si nakrájeli, nyní smícháme a řádně promícháme.
6. Přidáme rostlinnou smetanu, vegan majonézu, ocet a dle chuti opepříme.


_Autor: Internet (Eva Koudelkova)_
